poet,century,book_title,poem_title,poem,path
ابوسعید ابوالخیر,5,رباعیات,رباعی شمارهٔ ۱,باز آ باز آ هر آنچه هستی باز آ    گر کافر و گبر و بت‌پرستی باز آ    این درگه ما درگه نومیدی نیست    صد بار اگر توبه شکستی باز آ,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲,یا رب به محمد و علی و زهرا    یا رب به حسین و حسن و آل‌عبا    کز لطف برآر حاجتم در دو سرا    بی‌منت خلق یا علی الاعلا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳,وصل تو کجا و من مهجور کجا    دردانه کجا حوصله مور کجا    هر چند ز سوختن ندارم باکی    پروانه کجا و آتش طور کجا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴,منصور حلاج آن نهنگ دریا    کز پنبهٔ تن دانهٔ جان کرد جدا    روزیکه انا الحق به زبان می‌آورد    منصور کجا بود؟ خدا بود خدا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵,وا فریادا ز عشق وا فریادا    کارم بیکی طرفه نگار افتادا    گر داد من شکسته دادا دادا    ور نه من و عشق هر چه بادا بادا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶,ای شیر سرافراز زبردست خدا    ای تیر شهاب ثاقب شست خدا    آزادم کن ز دست این بی‌دستان    دست من و دامن تو ای دست خدا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷,گفتم صنما لاله رخا دلدارا    در خواب نمای چهره باری یارا    گفتا که روی به خواب بی ما وانگه    خواهی که دگر به خواب بینی ما را,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸,گفتی که منم ماه نشابور سرا    ای ماه نشابور نشابور ترا    آن تو ترا و آن ما نیز ترا    با ما بنگویی که خصومت ز چرا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹,هرگاه که بینی دو سه سرگردانرا    عیب ره مردان نتوان کرد آنرا    تقلید دو سه مقلد بی‌معنی    بدنام کند ره جوانمردان را,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰,یا رب مکن از لطف پریشان ما را    هر چند که هست جرم و عصیان ما را    ذات تو غنی بوده و ما محتاجیم    محتاج بغیر خود مگردان ما را,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱,گر بر در دیر می‌نشانی ما را    گر در ره کعبه میدوانی ما را    اینها همگی لازمهٔ هستی ماست    خوش آنکه ز خویش وارهانی ما را,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲,تا چند کشم غصهٔ هر ناکس را    وز خست خود خاک شوم هر کس را    کارم به دعا چو برنمی‌آید راست    دادم سه طلاق این فلک اطلس را,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳,پرسیدم ازو واسطهٔ هجران را    گفتا سببی هست بگویم آن را    من چشم توام اگر نبینی چه عجب    من جان توام کسی نبیند جان را,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴,از زهد اگر مدد دهی ایمان را    مرتاض کنی به ترک دینی جان را    ترک دنیا نه زهد دنیا زیراک    نزدیک خرد زهد نخوانند آن را,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵,تسبیح ملک را و صفا رضوان را    دوزخ بد را بهشت مر نیکان را    دیبا جم را و قیصر و خاقان را    جانان ما را و جان ما جانان را,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶,ای دوست دوا فرست بیماران را    روزی ده جن و انس و هم یاران را    ما تشنه لبان وادی حرمانیم    بر کشت امید ما بده باران را,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷,دی شانه زد آن ماه خم گیسو را    بر چهره نهاد زلف عنبر بو را    پوشید بدین حیله رخ نیکو را    تا هر که نه محرم نشناسد او را,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸,در کعبه اگر دل سوی غیرست ترا    طاعت همه فسق و کعبه دیرست ترا    ور دل به خدا و ساکن میکده‌ای    می نوش که عاقبت بخیرست ترا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹,تا درد رسید چشم خونخوار ترا    خواهم که کشد جان من آزار ترا    یا رب که ز چشم زخم دوران هرگز    دردی نرسد نرگس بیمار ترا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۰,در دیده بجای خواب آبست مرا    زیرا که بدیدنت شتابست مرا    گویند بخواب تا به خواب‌ش بینی    ای بیخبران چه جای خوابست مرا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۱,آن رشته که قوت روانست مرا    آرامش جان ناتوانست مرا    بر لب چو کشی جان کشدم از پی آن    پیوند چو با رشتهٔ جانست مرا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۲,یا رب ز کرم دری برویم بگشا    راهی که درو نجات باشد بنما    مستغنیم از هر دو جهان کن به کرم    جز یاد تو هر چه هست بر از دل ما,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۳,ای دلبر ما مباش بی دل بر ما    یک دلبر ما به که دو صد دل بر ما    نه دل بر ما نه دلبر اندر بر ما    یا دل بر ما فرست یا دلبر ما,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۴,آن عشق که هست جزء لاینفک ما    حاشا که شود به عقل ما مدرک ما    خوش آنکه ز نور او دمد صبح یقین    ما را برهاند ز ظلام شک ما,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۵,ای کرده غمت غارت هوش دل ما    درد تو شده خانه فروش دل ما    رمزی که مقدسان ازو محرومند    عشق تو مر او گفت به گوش دل ما,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۶,مستغرق نیل معصیت جامهٔ ما    مجموعهٔ فعل زشت هنگامهٔ ما    گویند که روز حشر شب می‌نشود    آنجا نگشایند مگر نامهٔ ما,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۷,مهمان تو خواهم آمدن جانانا    متواریک و ز حاسدان پنهانا    خالی کن این خانه، پس مهمان آ    با ما کس را به خانه در منشانا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۸,من دوش دعا کردم و باد آمینا    تا به شود آن دو چشم بادامینا    از دیدهٔ بدخواه ترا چشم رسید    در دیدهٔ بدخواه تو بادامینا,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۹,گه میگردم بر آتش هجر کباب    گه سر گردان بحر غم همچو حباب    القصه چو خار و خس درین دیر خراب    گه بر سر آتشم گهی بر سر آب,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳۰,در رفع حجب کوش نه در جمع کتب    کز جمع کتب نمی‌شود رفع حجب    در طی کتب بود کجا نشهٔ حب    طی کن همه را بگو الی الله اتب,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳۱,بر تافت عنان صبوری از جان خراب    شد همچو ر کاب حلقه چشم از تب و تاب    دیگر چو عنان نپیچم از حکم تو سر    گر دولت پابوس تو یابم چو رکاب,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳۲,کارم همه ناله و خروشست امشب    نی‌صبر پدیدست و نه هو شست امشب    دوشم خوش بود ساعتی پنداری    کفارهٔ خوشدلی دوشست امشب,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳۳,از چرخ فلک گردش یکسان مطلب    وز دور زمانه عدل سلطان مطلب    روزی پنج در جهان خواهی بود    آزار دل هیچ مسلمان مطلب,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳۴,بیطاعت حق بهشت و رضوان مطلب    بی‌خاتم دین ملک سلیمان مطلب    گر منزلت هر دو جهان میخواهی    آزار دل هیچ مسلمان مطلب,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳۵,ای ذات و صفات تو مبرا زعیوب    یک نام ز اسماء تو علام غیوب    رحم آر که عمر و طاقتم رفت بباد    نه نوح بود نام مرا نه ایوب,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳۶,ای آینه حسن تو در صورت زیب    گرداب هزار کشتی صبر و شکیب    هر آینه‌ای که غیر حسن تو بود    خواند خردش سراب صحرای فریب,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳۷,تا زلف تو شاه گشت و رخسار تو تخت    افکند دلم برابر تخت تو رخت    روزی بینی مرا شده کشتهٔ بخت    حلقم شده در حلقهٔ سیمین تو سخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳۸,تا پای تو رنجه گشت و با درد بساخت    مسکین دل رنجور من از درد گداخت    گویا که ز روز گار دردی دارد    این درد که در پای تو خود را انداخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۳۹,مجنون تو کوه را ز صحرا نشناخت    دیوانهٔ عشق تو سر از پا نشناخت    هر کس بتو ره یافت ز خود گم گردید    آنکس که ترا شناخت خود را نشناخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴۰,آنروز که آتش محبت افروخت    عاشق روش سوز ز معشوق آموخت    از جانب دوست سرزد این سوز و گداز    تا در نگرفت شمع پروانه نسوخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴۱,دیشب که دلم ز تاب هجران میسوخت    اشکم همه در دیدهٔ گریان میسوخت    میسوختم آنچنانکه غیر از دل تو    بر من دل کافر و مسلمان میسوخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴۲,عشق آمد و گرد فتنه بر جانم بیخت    عقلم شد و هوش رفت و دانش بگریخت    زین واقعه هیچ دوست دستم نگرفت    جز دیده که هر چه داشت بر پایم ریخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴۳,شیرین دهنی که از لبش جان میریخت    کفرش ز سر زلف پریشان میریخت    گر شیخ به کفر زلف او ره می‌برد    خاک ره او بر سر ایمان می‌ریخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴۴,عشق آمد و خاک محنتم بر سر ریخت    زان برق بلا به خرمنم اخگر ریخت    خون در دل و ریشهٔ تنم سوخت چنان    کز دیده بجای اشک خاکستر ریخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴۵,میرفتم و خون دل براهم میریخت    دوزخ دوزخ شرر ز آهم میریخت    می‌آمدم از شوق تو بر گلشن کون    دامن دامن گل از گناهم میریخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴۶,از کفر سر زلف وی ایمان میریخت    وز نوش لبش چشمهٔ حیوان میریخت    چون کبک خرامنده بصد رعنایی    میرفت و ز خاک قدمش جان میریخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴۷,از نخل ترش بار چو باران میریخت    وز صفحهٔ رخ گل بگریبان میریخت    از حسرت خاکپای آن تازه نهال    سیلاب ز چشم آب حیوان میریخت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴۸,ایدل چو فراقش رگ جان بگشودت    منمای بکس خرقهٔ خون آلودت    می‌نال چنانکه نشنوند آوازت    می‌سوز چنانکه برنیاید دودت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۴۹,آن یار که عهد دوستداری بشکست    میرفت و منش گرفته دامن در دست    می‌گفت دگر باره به خواب‌م بینی    پنداشت که بعد ازو مرا خوابی هست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵۰,از بار گنه شد تن مسکینم پست    یا رب چه شود اگر مرا گیری دست    گر در عملم آنچه ترا شاید نیست    اندر کرمت آنچه مرا باید هست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵۱,از کعبه رهیست تا به مقصد پیوست    وز جانب میخانه رهی دیگر هست    اما ره میخانه ز آبادانی    راهیست که کاسه می‌رود دست بدست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵۲,تیری ز کمانخانه ابروی تو جست    دل پرتو وصل را خیالی بر بست    خوشخوش زدلم گذشت و میگفت بناز    ما پهلوی چون تویی نخواهیم نشست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵۳,چون نیست ز هر چه هست جز باد بدست    چون هست ز هر چه نیست نقصان و شکست    انگار که هر چه هست در عالم نیست    پندار که هر چه نیست در عالم هست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵۴,دی طفلک خاک بیز غربال بدست    میزد بدو دست و روی خود را می‌خست    میگفت به های‌های کافسوس و دریغ    دانگی بنیافتیم و غربال شکست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵۵,کردم توبه، شکستیش روز نخست    چون بشکستم بتوبه‌ام خواندی چست    القصه زمام توبه‌ام در کف تست    یکدم نه شکسته‌اش گذاری نه درست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵۶,آزادی و عشق چون همی نامد راست    بنده شدم و نهادم از یکسو خواست    زین پس چونان که داردم دوست رواست    گفتار و خصومت از میانه برخاست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵۷,خیام تنت بخیمه میماند راست    سلطان روحست و منزلش دار بقاست    فراش اجل برای دیگر منزل    از پافگند خیمه چو سلطان برخاست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵۸,هر چند بطاعت تو عصیان و خطاست    زین غم نکشی که گشتن چرخ بلاست    گر خسته‌ای از کثرت طغیان گناه    مندیش که ناخدای این بحر خداست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۵۹,من بندهٔ عاصیم رضای تو کجاست    تاریک دلم نور و صفای تو کجاست    ما را تو بهشت اگر به طاعت بخشی    این بیع بود لطف و عطای تو کجاست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶۰,گر طالب راه حق شوی ره پیداست    او راست بود با تو، تو گر باشی راست    وانگه که به اخلاص و درون صافی    او را باشی بدان که او نیز تراست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶۱,غم عاشق سینهٔ بلا پرور ماست    خون در دل آرزو ز چشم ترماست    هان غیر، اگر حریف مایی پیش آی    کالماس بجای باده در ساغر ماست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶۲,ما کشتهٔ عشقیم و جهان مسلخ ماست    ما بیخور و خوابیم و جهان مطبخ ماست    ما را نبود هوای فردوس از آنک    صدمرتبه بالاتر از آن دوزخ ماست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶۳,یا رب غم آنچه غیر تو در دل ماست    بردار که بیحاصلی از حاصل ماست    الحمد که چون تو رهنمایی داریم    کز گمشدگانیم که غم منزل ماست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶۴,یاد تو شب و روز قرین دل ماست    سودای دلت گوشه نشین دل ماست    از حلقهٔ بندگیت بیرون نرود    تا نقش حیات در نگین دل ماست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶۵,گردون کمری ز عمر فرسودهٔ ماست    دریا اثری ز اشک آلودهٔ ماست    دوزخ شرری ز رنج بیهودهٔ ماست    فردوس دمی ز وقت آسودهٔ ماست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶۶,دوزخ شرری ز آتش سینهٔ ماست    جنت اثری زین دل گنجینهٔ ماست    فارغ ز بهشت و دوزخ ای دل خوش باش    با درد و غمش که یار دیرینهٔ ماست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶۷,عصیان خلایق ارچه صحرا صحراست    در پیش عنایت تو یک برگ گیاست    هرچند گناه ماست کشتی کشتی    غم نیست که رحمت تو دریا دریاست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶۸,آن آتش سوزنده که عشقش لقبست    در پیکر کفر و دین چو سوزنده تبست    ایمان دگر و کیش محبت دگرست    پیغمبر عشق نه عجم نه عربست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۶۹,از ما همه عجز و نیستی مطلوبست    هستی و توابعش زما منکوبست    این اوست پدید گشته در صورت ما    این قدرت و فعل از آن بمامنسو بست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷۰,گویند دل آیینهٔ آیین عجبست    دوری رخ شاهدان خودبین عجبست    در آینه روی شاهدان نیست عجب    خود شاهد و خود آینه‌اش این عجبست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷۱,گر سبحهٔ صد دانه شماری خوبست    ور جام می از کف نگذاری خوبست    گفتی چه کنم چه تحفه آرم بر دوست    بی‌درد میا هر آنچه آری خوبست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷۲,پیوسته ز من کشیده دامن دل تست    فارغ ز من سوخته خرمن دل تست    گر عمر وفا کند من از تو دل خویش    فارغ‌تر از آن کنم که از من دل تست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷۳,دل کیست که گویم از برای غم تست    یا آنکه حریم تن سرای غم تست    لطفیست که میکند غمت با دل من    ورنه دل تنگ من چه جای غم تست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷۴,ای دل غم عشق از برای من و تست    سر بر خط او نه که سزای من و تست    تو چاشنی درد ندانی ورنه    یکدم غم دوست خونبهای من و تست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷۵,ناکامیم ای دوست ز خودکامی تست    وین سوختگیهای من از خامی تست    مگذار که در عشق تو رسوا گردم    رسوایی من باعث بدنامی تست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷۶,اسرار ملک بین که بغول افتادست    وان سکهٔ زر بین که بپول افتادست    وان دست برافشاندن مردان زد و کون    اکنون بترانهٔ کچول افتادست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷۷,ای حیدر شهسوار وقت مددست    ای زبدهٔ هشت و چار وقت مددست    من عاجزم از جهان و دشمن بسیار    ای صاحب ذوالفقار وقت مددست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷۸,عشقم که بهر رگم غمی پیوندست    دردم که دلم بدرد حاجتمندست    صبرم که بکام پنجهٔ شیرم هست    شکرم که مدام خواهشم خرسندست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۷۹,نقاش رخت ز طعنها آسودست    کز هر چه تمام‌تر بود بنمودست    رخسار و لبت چنانکه باید بودست    گویی که کسی برزو فرمودست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸۰,در عالم اگر فلک اگر ماه و خورست    از بادهٔ مستی تو پیمانه خورست    فارغ زجهانی و جهان غیر تو نیست    بیرون زمکانی و مکان از تو پرست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸۱,سوفسطایی که از خرد بی‌خبرست    گوید عالم خیالی اندر گذرست    آری عالم همه خیالیست ولی    پیوسته حقیقتی درو جلوه گرست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸۲,پی در گاوست و گاو در کهسارست    ماهی سریشمین بدریا بارست    بز در کمرست و توز در بلغارست    زه کردن این کمان بسی دشوارست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸۳,ای برهمن آن عذار چون لاله پرست    رخسار نگار چارده ساله پرست    گر چشم خدای بین نداری باری    خورشید پرست شو نه گوساله پرست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸۴,آلودهٔ دنیا جگرش ریش ترست    آسوده‌ترست هر که درویش ترست    هر خر که برو زنگی و زنجیری هست    چون به نگری بار برو بیش ترست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸۵,یا رب سبب حیات حیوان بفرست    وز خون کرم نعمت الوان بفرست    از بهر لب تشنهٔ طفلان نبات    از سینهٔ ابر شیر باران بفرست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸۶,یا رب تو زمانه را دلیلی بفرست    نمرودانرا پشه چو پیلی بفرست    فرعون صفتان همه زبردست شدند    موسی و عصا و رود نیلی بفرست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸۷,ای خالق خلق رهنمایی بفرست    بر بندهٔ بی‌نوا نوایی بفرست    کار من بیچاره گره در گرهست    رحمی بکن و گره گشایی بفرست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸۸,ما را بجز این جهان جهانی دگرست    جز دوزخ و فردوس مکانی دگرست    قلاشی و عاشقیش سرمایهٔ ماست    قوالی و زاهدی از آنی دگرست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۸۹,سرمایهٔ عمر آدمی یک نفسست    آن یک نفس از برای یک همنفسست    با همنفسی گر نفسی بنشینی    مجموع حیات عمر آن یک نفسست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹۰,گفتی که فلان ز یاد ما خاموشست    از بادهٔ عشق دیگری مدهوشست    شرمت بادا هنوز خاک در تو    از گرمی خون دل من در جوشست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹۱,راه تو بهر روش که پویند خوشست    وصل تو بهر جهت که جویند خوشست    روی تو بهر دیده که بینند نکوست    نام تو بهر زبان که گویند خوشست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹۲,دل رفت بر کسیکه سیماش خوشست    غم خوش نبود ولیک غمهاش خوشست    جان میطلبد نمیدهم روزی چند    در جان سخنی نیست، تقاضاش خوشست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹۳,دل بر سر عهد استوار خویشست    جان در غم تو بر سر کار خویشست    از دل هوس هر دو جهانم بر خاست    الا غم تو که برقرار خویشست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹۴,بر شکل بتان رهزن عشاق حقست    لا بل که عیان در همه آفاق حقست    چیزیکه بود ز روی تقلید جهان    والله که همان بوجه اطلاق حقست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹۵,گریم زغم تو زار و گویی زرقست    چون زرق بود که دیده در خون غرقست    تو پنداری که هر دلی چون دل تست    نی‌نی صنما میان دلها فرقست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹۶,گنجم چو گهر در دل گنجینه شکست    رازم همه در سینهٔ بی کینه شکست    هر شعلهٔ آرزو که از جان برخاست    چون پارهٔ آبگینه در سینه شکست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹۷,آنشب که مر از وصلت ای مه رنگست    بالای شبم کوته و پهنا تنگست    و آنشب که ترا با من مسکین جنگست    شب کور و خروس گنک و پروین لنگست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹۸,دور از تو فضای دهر بر من تنگست    دارم دلکی که زیر صد من سنگست    عمریست که مدتش زمانرا عارست    جانیست که بردنش اجلرا ننگست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۹۹,کردیم هر آن حیله که عقل آن دانست    تا بو که توان راه به جانان دانست    ره می‌نبریم وهم طمع می‌نبریم    نتوان دانست بو که نتوان دانست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰۰,نردیست جهان که بردنش باختنست    نرادی او بنقش کم ساختنست    دنیا بمثل چو کعبتین نردست    برداشتنش برای انداختنست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰۱,آواز در آمد بنگر یار منست    من خود دانم کرا غم کار منست    سیصد گل سرخ بر رخ یار منست    خیزم بچنم که گل چدن کار منست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰۲,تا مهر ابوتراب دمساز منست    حیدر بجهان همدم و همراز منست    این هر دو جگر گوشه دو بالند مرا    مشکن بالم که وقت پرواز منست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰۳,عشق تو بلای دل درویش منست    بیگانه نمی‌شود مگر خویش منست    خواهم سفری کنم ز غم بگریزم    منزل منزل غم تو در پیش منست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰۴,از گل طبقی نهاده کین روی منست    وز شب گرهی فگنده کین موی منست    صد نافه بباد داده کین بوی منست    و آتش بجهان در زده کین خوی منست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰۵,آنرا که فنا شیوه و فقر آیینست    نه کشف یقین نه معرفت نه دینست    رفت او زمیان همین خدا ماند خدا    الفقر اذا تم هو الله اینست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰۶,دنیا به مثل چو کوزهٔ زرین است    گه آب در او تلخ و گهی شیرین است    تو غره مشو که عمر من چندین است    کاین اسب عمل مدام زیر زین است,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰۷,دردیکه ز من جان بستاند اینست    عشقی که کسش چاره نداند اینست    چشمی که همیشه خون فشاند اینست    آنشب که به روزم نرساند اینست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰۸,ایزد که جهان به قبضهٔ قدرت اوست    دادست ترا دو چیز کان هر دو نکوست    هم سیرت آنکه دوست داری کس را    هم صورت آنکه کس ترا دارد دوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۰۹,چشمی دارم همه پر از دیدن دوست    با دیده مرا خوشست چون دوست دروست    از دیده و دوست فرق کردن نتوان    یا اوست درون دیده یا دیده خود اوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱۰,دنیا به جوی وفا ندارد ای دوست    هر لحظه هزار مغز سرگشتهٔ اوست    میدان که خدای دشمنش میدارد    گر دشمن حق نه‌ای چرا داری دوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱۱,شب آمد و باز رفتم اندر غم دوست    هم بر سر گریه‌ای که چشمم را خوست    از خون دلم هر مژه‌ای پنداری    سیخیست که پارهٔ جگر بر سر اوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱۲,عشق آمد و شد چو خونم اندر رگ و پوست    تا کرد مرا تهی و پر کرد ز دوست    اجزای وجودم همگی دوست گرفت    نامیست ز من بر من و باقی همه اوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱۳,غازی بره شهادت اندر تک و پوست    غافل که شهید عشق فاضلتر ازوست    فردای قیامت این بدان کی ماند    کان کشتهٔ دشمنست و این کشتهٔ دوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱۴,هر چند که آدمی ملک سیرت و خوست    بد گر نبود به دشمن خود نیکوست    دیوانه دل کسیست کین عادت اوست    کو دشمن جان خویش میدارد دوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱۵,آنرا که حلال زادگی عادت و خوست    عیب همه مردمان به چشمش نیکوست    معیوب همه عیب کسان می‌نگرد    از کوزه همان برون تراود که دروست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱۶,عالم به خروش لااله الا هوست    عاقل بگمان که دشمنست این یا دوست    دریا به وجود خویش موجی دارد    خس پندارد که این کشاکش با اوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱۷,عنبر زلفی که ماه در چنبر اوست    شیرین سخنی که شهد در شکر اوست    زان چندان بار نامه کاندر سر اوست    فرمانده روزگار فرمانبر اوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱۸,عقرب سر زلف یار و مه پیکر اوست    با این همه کبر و ناز کاندر سر اوست    شیرین دهنی و شهد در شکر اوست    فرمانده روزگار فرمانبر اوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۱۹,زان میخوردم که روح پیمانهٔ اوست    زان مست شدم که عقل دیوانهٔ اوست    دودی به من آمد آتشی با من زد    زان شمع که آفتاب پروانهٔ اوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲۰,آن مه که وفا و حسن سرمایهٔ اوست    اوج فلک حسن کمین پایهٔ اوست    خورشید رخش نگر و گر نتوانی    آن زلف سیه نگر که همسایهٔ اوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲۱,بر ما در وصل بسته میدارد دوست    دل را به فراق خسته میدارد دوست    من‌بعد من و شکستگی بر در دوست    چون دوست دل شکسته میدارد دوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲۲,ما دل به غم تو بسته داریم ای دوست    درد تو بجان خسته داریم ای دوست    گفتی که به دلشکستگان نزدیکم    ما نیز دل شکسته داریم ای دوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲۳,ای دوست ای دوست ای دوست ای دوست    جور تو از آنکشم که روی تو نکوست    مردم گویند بهشت خواهی یا دوست    ای بیخبران بهشت با دوست نکوست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲۴,ای خواجه ترا غم جمال ماهست    اندیشهٔ باغ و راغ و خرمن گاهست    ما سوختگان عالم تجریدیم    ما را غم لا اله الا اللهست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲۵,عارف که ز سر معرفت آگاهست    بیخود ز خودست و با خدا همراهست    نفی خود و اثبات وجود حق کن    این معنی لا اله الا اللهست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲۶,در کار کس ار قرار میباید هست    وین یار که در کنار میباید هست    هجریکه بهیچ کار می‌ناید نیست    وصلی که چو جان بکار میباید هست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲۷,تا در نرسد وعدهٔ هر کار که هست    سودی ندهد یاری هر یار که هست    تا زحمت سرمای زمستان نکشد    پر گل نشود دامن هر خار که هست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲۸,در درد شکی نیست که درمانی هست    با عشق یقینست که جانانی هست    احوال جهان چو دم به دم میگردد    شک نیست در این که حالگردانی هست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۲۹,با دل گفتم که ای دل احوال تو چیست    دل دیده پر آب کرد و بسیار گریست    گفتا که چگونه باشد احوال کسی    کو را بمراد دیگری باید زیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳۰,پرسید ز من کسیکه معشوق تو کیست    گفتم که فلان کسست مقصود تو چیست    بنشست و به های‌های بر من بگریست    کز دست چنان کسی تو چون خواهی زیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳۱,جسمم همه اشک گشت و چشمم بگریست    در عشق تو بی جسم همی باید زیست    از من اثری نماند این عشق ز چیست    چون من همه معشوق شدم عاشق کیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳۲,دیروز که چشم تو بمن در نگریست    خلقی بهزار دیده بر من بگریست    هر روز هزار بار در عشق تو ام    میباید مرد و باز میباید زیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳۳,عاشق نتواند که دمی بی غم زیست    بی یار و دیار اگر بود خود غم نیست    خوش آنکه بیک کرشمه جان کرد نثار    هجران و وصال را ندانست که چیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳۴,گر مرده بوم بر آمده سالی بیست    چه پنداری که گورم از عشق تهیست    گر دست بخاک بر نهی کین جا کیست    آواز آید که حال معشوقم چیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳۵,می‌گفتم یار و می‌ندانستم کیست    می‌گفتم عشق و می‌ندانستم چیست    گر یار اینست چون توان بی او بود    ور عشق اینست چون توان بی او زیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳۶,ای دل همه خون شوی شکیبایی چیست    وی جان بدرآ اینهمه رعنایی چیست    ای دیده چه مردمیست شرمت بادا    نادیده به حال دوست بینایی چیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳۷,اندر همه دشت خاوران گر خاریست    آغشته به خون عاشق افگاریست    هر جا که پریرخی و گل‌رخساریست    ما را همه در خورست مشکل کاریست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳۸,در بحر یقین که در تحقیق بسیست    گرداب درو چو دام و کشتی نفسیست    هر گوش صدف حلقهٔ چشمیست پر آب    هر موج اشاره‌ای ز ابروی کسیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۳۹,رنج مردم ز پیشی و از بیشیست    امن و راحت به ذلت و درویشیست    بگزین تنگ دستی از این عالم    گر با خرد و بدانشت هم خویشیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴۰,ما عاشق و عهد جان ما مشتاقیست    ماییم به درد عشق تا جان باقیست    غم نقل و ندیم درد و مطرب ناله    می خون جگر مردم چشمم ساقیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴۱,گاهی چو ملایکم سر بندگیست    گه چون حیوان به خواب و خور زندگیست    گاهم چو بهایم سر درندگیست    سبحان الله این چه پراکندگیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴۲,چون حاصل عمر تو فریبی و دمیست    زو داد مکن گرت به هر دم ستمیست    مغرور مشو بخود که اصل من و تو    گردی و شراری و نسیمی و نمیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴۳,دردا که درین سوز و گدازم کس نیست    همراه درین راه درازم کس نیست    در قعر دلم جواهر راز بسیست    اما چه کنم محرم رازم کس نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴۴,در سینه کسی که راز پنهانش نیست    چون زنده نماید او ولی جانش نیست    رو درد طلب که علتت بی‌دردیست    دردیست که هیچگونه درمانش نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴۵,در کشور عشق جای آسایش نیست    آنجا همه کاهشست افزایش نیست    بی درد و الم توقع درمان نیست    بی جرم و گنه امید بخشایش نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴۶,افسوس که کس با خبر از دردم نیست    آگاه ز حال چهرهٔ زردم نیست    ای دوست برای دوستیها که مراست    دریاب که تا درنگری گردم نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴۷,گفتار نکو دارم و کردارم نیست    از گفت نکوی بی عمل عارم نیست    دشوار بود کردن و گفتن آسان    آسان بسیار و هیچ دشوارم نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴۸,هرگز المی چو فرقت جانان نیست    دردی بتر از واقعهٔ هجران نیست    گر ترک وداع کرده‌ام معذورم    تو جان منی وداع جان آسان نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۴۹,در هجرانم قرار میباید و نیست    آسایش جان زار میباید و نیست    سرمایهٔ روزگار می‌باید و نیست    یعنی که وصال یار میباید و نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵۰,گر کار تو نیکست به تدبیر تو نیست    ور نیز بدست هم ز تقصیر تو نیست    تسلیم و رضا پیشه کن و شاد بزی    چون نیک و بد جهان به تقدیر تو نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵۱,از درد نشان مده که در جان تو نیست    بگذر ز ولایتیکه آن زان تو نیست    از بی‌خردی بود که با جوهریان    لاف از گهری زنی که در کان تو نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵۲,جانا به زمین خاوران خاری نیست    کش با من و روزگار من کاری نیست    با لطف و نوازش جمال تو مرا    دردادن صد هزار جان عاری نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵۳,اندر همه دشت خاوران سنگی نیست    کش با من و روزگار من جنگی نیست    با لطف و نوازش وصال تو مرا    دردادن صد هزار جان ننگی نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵۴,سر تا سر دشت خاوران سنگی نیست    کز خون دل و دیده برو رنگی نیست    در هیچ زمین و هیچ فرسنگی نیست    کز دست غمت نشسته دلتنگی نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵۵,کبریست درین وهم که پنهانی نیست    برداشتن سرم به آسانی نیست    ایمانش هزار دفعه تلقین کردم    این کافر را سر مسلمانی نیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵۶,دایم نه لوای عشرت افراشتنیست    پیوسته نه تخم خرمی کاشتنیست    این داشتنیها همه بگذاشتنیست    جز روشنی رو که نگه داشتنیست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵۷,ای دیده نظر کن اگرت بیناییست    در کار جهان که سر به سر سوداییست    در گوشهٔ خلوت و قناعت بنشین    تنها خو کن که عافیت تنهاییست,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵۸,سیمابی شد هوا و زنگاری دشت    ای دوست بیا و بگذر از هرچه گذشت    گر میل وفا داری اینک دل و جان    ور رای جفا داری اینک سر و تشت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۵۹,آنرا که قضا ز خیل عشاق نوشت    آزاد ز مسجدست و فارغ ز کنشت    دیوانهٔ عشق را چه هجران چه وصال    از خویش گذشته را چه دوزخ چه بهشت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶۰,هان تا تو نبندی به مراعاتش پشت    کو با گل نرم پرورد خار درشت    هان تا نشوی غره به دریای کرم    کو بر لب بحر تشنه بسیار بکشت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶۱,از اهل زمانه عار میباید داشت    وز صحبتشان کنار میباید داشت    از پیش کسی کار کسی نگشاید    امید به کردگار میباید داشت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶۲,روزم به غم جهان فرسوده گذشت    شب در هوس بوده و نابوده گذشت    عمری که ازو دمی جهانی ارزد    القصه به فکرهای بیهوده گذشت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶۳,افسوس که ایام جوانی بگذشت    دوران نشاط و کامرانی بگذشت    تشنه بکنار جوی چندان خفتم    کز جوی من آب زندگانی بگذشت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶۴,سر سخن دوست نمی‌یارم گفت    در یست گرانبها نمی‌یارم سفت    ترسم که به خواب در بگویم بکسی    شبهاست کزین بیم نمی‌یارم خفت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶۵,دل گر چه درین بادیه بسیار شتافت    یک موی ندانست و بسی موی شکافت    گرچه ز دلم هزار خورشید بتافت    آخر به کمال ذره‌ای راه نیافت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶۶,آسان آسان ز خود امان نتوان یافت    وین شربت شوق رایگان نتوان یافت    زان می که عزیز جان مشتاقانست    یک جرعه به صد هزار جان نتوان یافت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶۷,آن دل که تو دیده‌ای زغم خون شد و رفت    وز دیدهٔ خون گرفته بیرون شد و رفت    روزی به هوای عشق سیری میکرد    لیلی صفتی بدید و مجنون شد و رفت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶۸,از باد صبا دلم چو بوی تو گرفت    بگذاشت مرا و جستجوی تو گرفت    اکنون ز منش هیچ نمی‌آید یاد    بوی تو گرفته بود خوی تو گرفت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۶۹,دل عادت و خوی جنگجوی تو گرفت    جان گوهر همت سر کوی تو گرفت    گفتم به خط تو جانب ما را گیر    آن هم طرف روی نکوی تو گرفت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷۰,آنی که ز جانم آرزوی تو نرفت    از دل هوس روی نکوی تو نرفت    از کوی تو هر که رفت دل را بگذاشت    کس با دل خویشتن ز کوی تو نرفت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷۱,یار آمد و گفت خسته میدار دلت    دایم به امید بسته می‌دار دلت    ما را به شکستگان نظرها باشد    ما را خواهی شکسته میدار دلت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷۲,علمی نه که از زمرهٔ انسان نهمت    جودی نه که از اصل کریمان نهمت    نه علم و عمل نه فضل و احسان و ادب    یا رب بکدام تره در خوان نهمت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷۳,صد شکر که گلشن صفا گشت تنت    صحت گل عشق ریخت در پیرهنت    تب را به غلط در تنت افتاد گذار    آن تب عرقی شد و چکید از بدنت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷۴,دی زلف عبیر بیز عنبر سایت    از طرف بناگوش سمن سیمایت    در پای تو افتاد و بزاری می‌گفت    سر تا پایم فدای سر تا پایت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷۵,ای قبلهٔ هر که مقبل آمد کویت    روی دل مقبلان عالم سویت    امروز کسی کز تو بگرداند روی    فردا بکدام روی بیند رویت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷۶,ای مقصد خورشید پرستان رویت    محراب جهانیان خم ابرویت    سرمایهٔ عیش تنگ دستان دهنت    سررشتهٔ دلهای پریشان مویت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷۷,زنار پرست زلف عنبر بویت    محراب نشین گوشهٔ ابرویت    یا رب تو چه کعبه‌ای که باشد شب و روز    روی دل کافر و مسلمان سویت,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷۸,گفتم چشمت گفت که بر مست مپیچ    گفتم دهنت گفت منه دل بر هیچ    گفتم زلفت گفت پراکنده مگوی    باز آوردی حکایتی پیچا پیچ,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۷۹,گر درویشی مکن تصرف در هیچ    نه شادی کن بهیچ و نه غم خور هیچ    خرسند بدان باش که در ملک خدای    در دنیی و آخرت نباشی بر هیچ,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸۰,ای در تو عیانها و نهانها همه هیچ    پندار یقین‌ها و گمانها همه هیچ    از ذات تو مطلقا نشان نتوان داد    کانجا که تویی بود نشانها همه هیچ,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸۱,ای با رخت انوار مه و خور همه هیچ    با لعل تو سلسبیل و کوثر همه هیچ    بودم همه بین، چو تیزبین شد چشمم    دیدم که همه تویی و دیگر همه هیچ,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸۲,حمدا لک رب نجنی منک فلاح    شکرا لک فی کل مساء و صباح    من عندک فتح کل باب ربی    افتح لی ابواب فتوح و فتاح,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸۳,رخساره‌ات تازه گل گلشن روح    نازک بود آن قدر که هر شام و صبوح    نزدیک به دیده گر خیالش گذرد    از سایهٔ خار دیده گردد مجروح,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸۴,بی شک الفست احد، ازو جوی مدد    وز شخص احد به ظاهر آمد احمد    در ارض محمد شد و محمود آمد    اذ قال الله: قل هو الله احد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸۵,گر درد کند پای تو ای حور نژاد    از درد بدان که هر گزت درد مباد    آن دردمنست بر منش رحم آید    از بهر شفاعتم بپای تو فتاد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸۶,در سلسلهٔ عشق تو جان خواهم داد    در عشق تو ترک خانمان خواهم داد    روزی که ترا ببینم ای عمر عزیز    آن روز یقین بدان که جان خواهم داد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸۷,هر راحت و لذتی که خلاق نهاد    از بهر مجردان آفاق نهاد    هر کس که زطاق منقلب گشت بجفت    آسایش خویش بر دو بر طاق نهاد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸۸,در وصل زاندیشهٔ دوری فریاد    در هجر زدرد ناصبوری فریاد    افسوس ز محرومی دوری افسوس    فریاد زدرد ناصبوری فریاد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۸۹,با کوی تو هر کرا سر و کار افتد    از مسجد و دیر و کعبه بیزار افتد    گر زلف تو در کعبه فشاند دامن    اسلام بدست و پای زنار افتد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹۰,گر عشق دل مرا خریدار افتد    کاری بکنم که پرده از کار افتد    سجادهٔ پرهیز چنان افشانم    کز هر تاری هزار زنار افتد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹۱,با علم اگر عمل برابر گردد    کام دو جهان ترا میسر گردد    مغرور مشو به خود که خواندی ورقی    زان روز حذر کن که ورق بر گردد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹۲,آن را که حدیث عشق در دل گردد    باید که زتیغ عشق بسمل گردد    در خاک تپان تپان رخ آغشته به خون    برخیزد و گرد سر قاتل گردد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹۳,ما را نبود دلی که خرم گردد    خود بر سر کوی ما طرب کم گردد    هر شادی عالم که بما روی نهد    چون بر سر کوی ما رسد غم گردد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹۴,دل از نظر تو جاودانی گردد    غم با الم تو شادمانی گردد    گر باد به دوزخ برد از کوی تو خاک    آتش همه آب زندگانی گردد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹۵,ای صافی دعوی ترا معنی درد    فردا به قیامت این عمل خواهی برد    شرمت بادا اگر چنین خواهی زیست    ننگت بادا اگر چنان خواهی مرد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹۶,دردا که درین زمانهٔ پر غم و درد    غبنا که درین دایرهٔ غم پرورد    هر روز فراق دوستی باید دید    هر لحظه وداع همدمی باید کرد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹۷,فردا که به محشر اندر آید زن و مرد    وز بیم حساب رویها گردد زرد    من حسن ترا به کف نهم پیش روم    گویم که حساب من ازین باید کرد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹۸,دل صافی کن که حق به دل می‌نگرد    دلهای پراکنده به یک جو نخرد    زاهد که کند صاف دل از بهر خدا    گویی ز همه مردم عالم ببرد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۱۹۹,گویند که محتسب گمانی ببرد    وین پردهٔ تو پیش جهانی بدرد    گویم که ازین شراب اگر محتسبست    دریابد قطره‌ای به جانی بخرد,poems/ابوسعید ابوالخیر.csv
ابوسعید ابوالخیر,5,رباعیات,رباعی شمارهٔ ۲۰۰,من زنده و کس بر آستانت گذرد    یا مرغ بگرد سر کویت بپرد    خار گورم شکسته در چشم کسی    کو از پس مرگ من برویت نگرد,poems/ابوسعید ابوالخیر.csv
